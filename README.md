# Veebilehe projekt

## Mis on selle lehe eesmärk?
Tegime veebilehe ettevõttele FysioCentrum OÜ, mis hetkel kasutab Wordpressi abil loodud kodulehte. Lehe eesmärk on tutvustada ettevõtte poolt pakutavaid teenuseid ja anda informatsiooni pakutavatest teenustest, treeningutest ja neid andvatest spetsialistidest. Lisaks on üleval info hindade ja kontakteerumise võimaluste kohta.
Uus leht koosneb järgmistest osadest:
* esileht;
* teenuste loetelu (füsioteraapia, massaaž, nõelravi, teipimine);
* treeningute leht (kalender + kirjeldused);
* meist/kontaktid.
 
## Mida veebileht tutvustab?
Tegemist on Tartu Ülikoolist võrsunud teadusmahuka ettevõttega (spin-off), mis pakub erinevaid teenuseid (füsioteraapia, massaaž, nõelravi ja teipimine) ning treeninguid (personaal- ja rühmatreeningud). Meeskonna liikmeteks on peamiselt füsioterapeudid ning meeskonna eesmärgiks on tuua inimeste taastumisse ja treeningutesse teaduspõhine lähenemine.
 
## Kes on tiimiliikmed? 
Karl Soosalu, Mikk Viigand, Liisa Haabpiht
 
## Milline on tiimisisene tööjaotus?
Üldises plaanis:
* Karl - Teenused ja meist vaheleht
* Mikk - Treeningud vaheleht
* Liisa - Esileht, menüü, project management  
Tegelikkuses tegelesid kõik tiimi liikmed ka teiste vaelehtede osadega.
 
## Millised raskused esinesid?
Alguses oli natukene keeruline leida huvitavat ja sobivat teemat, millest veebilehe tegemine oleks kõigile tiimi liikmetele põnevust pakkunud. Kui teema sai valitud hakkasid kõik oma osa tegema, kuid nende osade kokku sobitamine osutus lõpus oodatust keerulisemaks, kuna mõni osa oli kajastatud mitmes kohas ning erinevad meeskonna liikmed kujutasid lõplikku veebilehte ka veidi erinevalt ette.

Keeruliseks osutusid ka pealtnäha mõned kergemad ülesanded ning tihtilugu kulus nende peale arvestatust palju rohkem aega. Näiteks kalendri loomiseks kasutatud internetist leitud javascripti pidi veel ka ise muutma, et kalender sobival kujul oleks.

Efektiivsemalt saaks kasutada ka GitHubi, kuna juhtusid mõned korrad, kui mitmekesi muudeti samu asju ning uuenduste pushimisel tekkisid probleemid. Samas sai tänu veebilehe projektile git-i kasutamine päris hästi selgeks. Kõige suuremaks anomaaliaks osutus see, et erinevates arvutites oli veebilehe kujundus erinev (isegi kui mõlemad olid kooli poolt antud arvutid ja kasutati sama browserit), seega tuli veel viimasel hetkel nii mõnigi funktsionaalsus ümber teha.

## Mida õppisite?
Õppisime, et edaspidi oleks suuremate projektide korral mõistlik saada kohe alguses kokku ning peamistes punktides kokku leppida, et ei peaks koodi mitu korda ümber kirjutama ning et meeskonna liikmetel tekiks valmivast lehest ühine arusaam. Kindlasti õppisime ka seda, et ühiselt meeskonnatööna on erinevaid vigu kergem lahendada, kui üksi. Meeskonnatööna probleemide lahendamine oli kiirem ja efektiivsem, kui üksi vigu lahendada püüdes. Heaks õppetunniks oli ka see, et tihti võib pealtnäha kerge funktsionaalsuse ehitamine võtta oodatust kauem aega. Seega tasub projekti(de)a varakult alustada ning jätta ka nö varuaaega, et väikeste erroritega tegeleda. Omandasime põhilised veebilehe loomise oskused kasutades HTML-i, CSS-i ja Javascripti. Lisaks saime head kogemused tänu git-i ja githubi kasutamisele. 
